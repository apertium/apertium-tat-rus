     1. <apertium-notrans> 'JAMES AND MARY' story (starting point) </apertium-notrans>
     2. 
     3. ӘХМӘТ КАЙДА?
     4. Әхмәт һәм Гөлнара бакчада.
     5. Һава бүген яхшы, бик җылы.
     6. Тик кичә бик суык иде!
     7. Шул сәбәпле алар тышта уйнамадылар.
     8. Әхмәт һәм Гөлнара уйнарга яраталар, алар һәрвакыт өй алдындагы бакчада бергә уйныйлар.
     9. Әхмәт алты яшьлек бәләкәй бер малай.
    10. Кызчык аның сеңлесе, аңа биш яшь.
    11. Әхмәтнең кечкенә бер эте бар, әлегә эт тә бакчада.
    12. Эт бу ике бала белән уйнарга ярата.
    13. Эт әле бик шат.
    14. Гөлнараның да эте бармы?
    15. Юк, Гөлнараның эте юк, аның песие бар.
    16. Тик песи өйдә, йоклый.
    17. Әниләре песи белән бергә өйдә, ул тәрәзәдән Әхмәт белән Гөлнараның уйнаганын күзәтә.
    18. Әхмәт тиз генә бер зур агачка таба йөгерә, аның артына Гөлнарадан яшеренә.
    19. Ни өчен, беләсезме?
    20. Гөлнара утыра һәм куллары белән күзләрен каплый.
    21. Бернәрсәне күрмичә саный.
    22. Ни өчен моны эшли ул?
    23. Һәм Әхмәт агач артында ни эшли?
    24. Бу уен.
    25. Санап бетергәч, Гөлнара тирә-ягына карый.
    26. Әхмәтне эзли: ул кая киткән?
    27. Сез аны күрдегезме?
    28. Гөлнара Әхмәтнең кайда икәнен белми.
    29. Ул эттән сорый: "Син Әхмәтне күрдеңме?"
    30. Эт сөйләшә белми, әлбәттә.
    31. Шуңа күрә Гөлнара үз соравына җавап алмый да.
    32. Кешеләр этләр белән сөйләшкәндә җавап алмыйлар шул!
    33. Гөлнара тәрәзә янында торган әнисенә карый.
    34. Гөлнара әнисенең елмаюын күрә һәм әнисенең Әхмәтнең кая киткәнен белә икәнен аңлый.
    35. "Миңа аның кайда икәнен әйтче!" ди.
    36. "Юк, Гөлнара, әйтмим!", - дип җавап бирә әнисе.
    37. Әхмәтнең кайда икәнен белсә дә, әйтәсе килми.
    38. Гөлнара әкрен генә бакчаның эчендә йөри.
    39. Ул әле Һаман да Әхмәтне табарга тырыша.
    40. Өстәл белән урындык асларын карый, әмма Әхмәт анда юк.
    41. Бар җирдән эзли, әмма Әхмәтне таба алмый.
    42. Шуннан соң ул бер тавыш ишетә, ул тавыш зур карт агачның артыннан килә.
    43. Бәлки бу Әхмәттер?
    44. Тавыш янәдән ишетелә!
    45. Ул игътибар белән тыңлый.
    46. Бу тавыш хайванныкы да, кошныкы да түгел.
    47. Хәзер ул яхшы ишетелә.
    48. Бу Әхмәт булырга тиеш!
    49. Шуннан соң аңа кечкенә бер кул да күренә.
    50. Якынрак килгәч, ул аның башын да күрә.
    51. Ул көлеп "Мин сине таптым!" ди.
    52. Икесе дә шатланып өйгә кайталар, берәр нәрсә ашарга да су эчеп алырга вакыт!
    53. 
    54. <apertium-notrans> BASIC TATAR CONVERSATIONS </apertium-notrans>
    55. 
    56. - Синең улың кайчан кайта?
    57. - Бер айдан. Ул элек бөтенесен дә сатып алырга тиеш.
    58. - Ул бик арыдымы?
    59. - Әйе, аңа ял кирәк.
    60. - Ә аңарга күпме өйдә торырга ярый?
    61. - Аңа 2 атнага калырга ярый.
    62. 
    63. - Сез нигә ачуланасыз?
    64. - Син бит бер тиен дә алып килмәдең. Ә без шундый озак көттек.
    65. - Ярар инде, ачуланмагыз. Мин әле эшләп алырга тиеш.
    66. - Онытма — ул 110 сум тора.
    67. 
    68. - Кем алар — күршеләрегезме, кунакларыгызмы? Һәр иртә мин аларны сездә күрәм.
    69. - Алар яшелчә җыярга булышалар. Вакыт инде.
    70. - Сез аларга акча бирәсезме?
    71. - Юк, һәркем бер чиләк кыяр алып китә.
    72. 
    73. - Син күпме бәрәңге сатып алдың?
    74. - 150 кило. Миңа синең ярдәмең кирәк.
    75. - Мин бит үзем начар ярдәмче: йөрәгем авырта. Миңа бер чиләк бәрәңге күтәрергә дә ярамый.
    76. - Ярар, башка күршемне чакырырга кирәк.
    77. 
    78. - Синең хатының нәрсә пешерде?
    79. - Сиңа нинди аш ошый? Ул токмач пешерергә тиеш.
    80. - Менә ялкау! Без кичә дә токмач ашадык.
    81. - Бу бит — иң тәмле аш.
    82. 
    83. - Тукта! Арыдым. Бу юл тегесеннән озынрак. Без шулкадәр озак бардык.
    84. - Юк, бу иң кыска юл. Бик юеш кенә — яз бит.
    85. - Яшьләр юеш юлдан куркырга тиеш түгел.
    86. 
    87. - Шырпы бирегез әле.
    88. - Менә, рәхим итегез.
    89. - Рәхмәт.
    90. - Сау булыгыз.
    91. 
    92. - Син хатны кая җибәрәсең?
    93. - Мин әти-әниемә еш язам, аларга бүләкләр дә җибәрәм.
    94. - Ә алар кайда яшиләр? Еракмы?
    95. - Чистайда. Алар күптән түгел анда йорт салдылар һәм шунда китеп бардылар.
    96. 
    97. - Гафу итегез, Мөршидәне чакырырга мөмкинме?
    98. - Әйе. Кем бу?
    99. - Бу мин. Мине ишетәсеңме? Чиратта басып торам. Монда балык саталар.
   100. - Ни булды? Син ник шалтыратасың?
   101. - Акчамны һәм ачкычымны алып кил әле.
   102. - Мин соңга калам, вакытым юк.
   103. - Алайса мин басып тормыйм, яме?
   104. 
   105. - Мин синең алтын балдагыңны күрмим. Кайда ул?
   106. - Мин аны югалттым.
   107. - Кит аннан! Аны бит сиңа әниең бүләк итте!
   108. - Юк, мин аны үзем сатып алдым.
   109. - Ә бәясе күпме иде?
   110. - 1200 сум. Аны әле өйдә эзләп карарга кирәк. 
   111. 
   112. - Бу егет — безнең йолдызыбыз: ул бик акыллы һәм инглизчә әйбәт сөйләшә.
   113. - Ә сез аны аңлыйсызмы?
   114. - Юк, без бик аз сүз беләбез. Без инглизчә 2 ай гына укыйбыз.
   115. - Ә сез ничек тәрҗемә итәсез соң?
   116. - Бөтенебез бергәләп кенә.
   117. 
   118. - Ул матурмы?
   119. - Аның бите генә матур, чәче дә миңа ошый. Ә аягы кыска, колаклары, борыны да озын, башы бик зур.
   120. - Ул юанмы, ябыкмы?
   121. - Ул бригадада иң юан егет — ул бит ялкау: ярты сәгать эшләп ала да, 2 сәгать ял итә. Токмачны да бик күп ашый.
   122. 
   123. - Хәлегез ничек? Балаларыгыз исән-саумы?
   124. - Рәхмәт! Дачаны төзеп бетерделәр. Бөтенесе дә арыдылар. Тиздән шәһәргә кайтабыз.
   125. - Сез миңа яңа дачагызны күрсәтәсезме?
   126. - Әлбәттә, мин туры анда барырга тиеш. Бергә барабызмы?
   127. 
   128. - Син кичә нигә эшкә соңга калдың?
   129. - Театр янында трамвай туктады, без озак басып тордык.
   130. - Ә ни булды?
   131. - Электр тогы юк иде.
   132. - Син өйдән иртәрәк чыгарга тиеш идең.
   133. - Дөрес, дөрес.
   134. 
   135. - Син миңа нинди күлмәкне кияргә киңәш бирәсең?
   136. - Сарысын ки. Бу бит җәйге күлмәк. Барысы да бик озын, ә ул иң кыскасы.
   137. - Миңа аны кияргә ярдәм ит әле, зинһар.
   138. - Көзге алдында басып торма — мин күрмим.
   139. 
   140. - Сезнең этегез бармы?
   141. - Юк, этнең пычрагы күп. Безнең балалы мәче бар. Алар өстәл астында яшиләр.
   142. - Мәченең ничә баласы бар?
   143. - 4.
   144. - Алайса бер мәче баласын миңа бирегез әле, яме?
   145. - Әлбәттә. Алар белән уйнарга шундый рәхәт. Барысы да матур, сәламәт.
   146. 
   147. - Сез ашап алдыгызмы? Ял иттегезме?
   148. - Әйе. Без ач түгел - бераз ашап алдык, йоклап та алдык.
   149. - Алайса торыгыз һәм эшләгез. Сез барысын да сәгать 5 кә эшләп бетерергә тиеш идегез.
   150. - Әле бик иртә. Безгә әле бераз ятып торырга мөмкин.
   151. 
   152. - Син ничә юл ятладың?
   153. - 7 не генә. Миңа ярдәм ит әле. Минем янымда утырып тор.
   154. - Мин 5 минуттан синең яныңа киләм дә булышам.
   155. - Көтеп торам.
   156. 
   157. - Шулпа ашыйсыңмы?
   158. - Токмачлымы?
   159. - Токмач юк. Алайса кибеткә бар да алып кайт.
   160. - Мин бер кило сатып алам. Ә күпме тора?
   161. - Менә, 18 сум ал. Аны кулыңда тотма, кесәңә сал.
   162. 
   163. - Кемнең әйберләре бу?
   164. - Белмим. Минем әйберләрем ишек артында яталар. Бу - кеше әйберләре. 
   165. 
   166. - Синең бит битең һәм кулың бөтенләй пычрак. Нинди оят!
   167. - Әбием, миңа ачуланма. Мин юынырга оныттым гына.
   168. - Син оегыңны кайда ерттың? Аны хәзер үк сал. Аннары сабын белән юын.
   169. - Ә хәзер нишләргә?
   170. - Синең бит битең юеш. Иң элек сөлге ал да аның белән битеңне сөрт.
   171. - Сөрттем.
   172. - Алайса өстәл артына утыр да ботка ашап ал.
   173. 
   174. - Син якшәмбе көне кич белән нишлисең, җаным?
   175. - һәр кич мин телевизор алдына утырам, бөтенесен дә карыйм һәм кичке аштан соң йокларга ятам. Кайчакта мин йокы алдыннан рәсем ясыйм.
   176. - Ләкин язгы кич шундый рәхәт. Әйдә, 2-3 сәгатькә туганнарга кунакка барабыз.
   177. - Минемчә, өйдә рәхәтрәк. Мин кунакка йөрергә яратмыйм.
   178. 
   179. - Син нәрсә өчен чиратта торасың?
   180. - “Шүрәле”не карыйсым килә. Минем эшем күп иде, арыдым. Күптән ялда булмадым. Спектакльгә бергә барабызмы?
   181. - Мин аны карадым. Мин театрга айга берничә мәртәбә барам.
   182. 
   183. - Мин бик ач. Тегендә, почмакта вак бәлеш саталар. Әйдәгез, бергә ашап алабыз.
   184. - Алар бит тәмсез. Алайса сез үзегез генә барып килегез. Ә мин йәреп алам. Озак кына йөрмәгез.
   185. - Сезгә дә берне алып килергәме?
   186. - Юк, алмагыз. Мин ашамыйм. Сезгә дә киңәш итмим.
   187. 
   188. - Сез ни турында сөйләшәсез?
   189. - Монда кайчакта бер карт йөри. Минемчә, ул каты авырый - ул шулкадәр әкрен йөри, кайчакта дару да эчә. Ул хәзер әле генә китте.
   190. - Монда авырулар еш йөриләр. Бу бакча алар өчен теге бакчадан әйбәтрәк: агачларда ботаклар күп. Агачлар астында эссе түгел.
   191. 
   192. - Сез шахмат уйныйсызмы?
   193. - Юк, уйнамыйм. Сез дә бигрәк озак уйныйсыз.
   194. - Гафу итегез. Без соңгы уенны уйныйбыз да бетерәбез.
   195. - Уеныгыз бик күп вакыт ала.
   196. 
   197. - Синең әниең соңгы вакытта нигә еш елый?
   198. - Аңа минем өчен бик оят.
   199. - Ә сиңа ни булды?
   200. - Без дусларым белән бергә берничә шешә сыра эчтек, хулиганить та иттек. Милиция безне алып китте.
   201. - Оятсызлар! Әйбәт тә инде синең дусларың.
   202. 
   203. - Шунда утырабыз, яме?
   204. - Юк, анда җайсыз. Миңа официантка да ошамый.
   205. - Алайса бу өстәлгә.
   206. - Ярый.
   207. 
   208. - Җаным, безнең янга килегез әле.
   209. - Әйе, тыңлыйм. Сез нәрсә телисез?
   210. - Ә Сезнең төшке ашка нәрсәгез бар?
   211. 
   212. <apertium-notrans> NEWS TEXTS </apertium-notrans>
   213.  
   214. Рөстәм Миңнеханов: "Социаль хезмәткәрләрнең хезмәтен бәяли белергә тиешбез".
   215. 11.06.2014.
   216. Социаль хезмәт хезмәткәрләре җәмгыять өчен бик мөһим эш башкара, алар югары мораль һәм матди бәяләүгә, ихтирамга лаек.
   217. Бүген бу фикерне Татарстан Республикасы Президенты Рөстәм Миңнеханов Социаль хезмәткәр көненә багышлап Казанда уздырылган чарада хәбәр итте.
   218. Тантана башланыр алдыннан Рөстәм Миңнеханов социаль хезмәт күрсәтүнең алдынгы технологияләр һәм практикалар күргәзмәсен карап чыкты.
   219. Тантанада катнашучыларны сәламләп, Татарстан Президенты искә төшергәнчә, 6. июнь көнне Мәскәүдә Социаль хезмәт хезмәткәрләренең IV бөтенроссия конкурсында җиңүчеләрне бүләкләделәр, анда ике беренче һәм бер икенче урынны – Татарстан Республикасы социаль хезмәткәрләре алды.
   220. Рөстәм Миңнеханов билгеләп үткәнчә, социаль хезмәткәр хезмәте гади түгел, ул бик кирәкле хезмәт.
   221. "Татарстанда 10. мең социаль өлкә хезмәткәре бар, алар 1.,5. миллионга якын кешегә хезмәт күрсәтә, - диде Татарстан Президенты. – Уртача тормыш озынлыгы арта бара – бу бик яхшы, әмма бу социаль хезмәткәрләргә йөкләнешне арттыра".
   222. Рөстәм Миңнеханов сүзләренчә, социаль хезмәткәрләр хезмәте бик кирәкле һәм аның өчен тиешенчә түләргә кирәк.
   223. "Без аларның хезмәтен лаеклы рәвештә бәяләп бетермибездер, әмма Россия Федарациясе Президенты указлары буенча без хезмәт хакын арттыру эшен алып барабыз һәм билгеләнгән графиктан бераз алдарак та барабыз", - дип белдерде Татарстан Президенты.
   224. "Социаль ярдәм – гади генә эш түгел, һәркем бу эшне башкара алмый, һәм мин сезгә - күңелләре киң һәм бу эшне бөтен җаннарын салып башкарган кешеләргә - рәхмәт белдерәм, - дип мөрәҗәгать итте Рөстәм Миңнеханов тантанада катнашучыларга. – Без мондый хезмәтне бәяли белергә тиеш".
   225. Татарстан Президенты социаль хезмәттә аеруча күп көч куйган хезмәткәрләргә "Татарстан Республикасы халкын социаль яклауның атказанган хезмәткәре" исемен бирү турында таныклыклар тапшырды.
   226. Шулай ук Рөстәм Миңнеханов күп балалы Заһидуллиннар гаиләсенә автомобиль ачкычын бүләк итте.
   227. Аннары тантана кысаларында социаль хезмәт хезмәткәрләре кокурсының республика этабында җиңүчеләр бүләкләнде.
   228. 
   229. <apertium-notrans> LEGAL TEXTS </apertium-notrans>
   230. 
   231. ТАТАРСТАН РЕСПУБЛИКАСЫ ЗАКОНЫ
   232. "Казан (Идел буе) федераль университеты" федераль дәүләт автоном югары һөнәри белем мәгариф учреждениесендә белем бирүне үстерүгә дәүләт ярдәме турында
   233. Татарстан Республикасы Дәүләт Советы тарафыннан 2014 елның 21 маенда кабул ителде
   234. 1 статья. Әлеге Законның җайга салу предметы
   235. Татарстан Республикасы территориясендә фәнни-тикшеренү һәм инновация эшчәнлеген камил, тотрыклы һәм нисбәтле үстерүгә ярдәм итү;
   236. икътисадның төрле тармакларында һәм социаль өлкәдә гамәли әһәмияткә ия яңа фәнни мәктәпләр булдыру нигезендә Татарстан Республикасында заманча мәгариф системасын төзү;
   237. Татарстан Республикасы дәүләт органнары һәм оешмалары эшчәнлегенә Россиянең һәм чит илләрнең әйдәп баручы фән-мәгариф үзәкләренең һәм корпорацияләренең алдынгы тәҗрибәсен кертү;
   238. Татарстан Республикасын соңиаль-икътисадый һәм социаль-мәдәни үстерү өлкәсендә программалар һәм проектлар эшләү һәм аларны фәнни яктан тәэмин итү максатларында, әлеге Законда түбәндәгеләр билгеләнә:
   239. 1) "Казан (Идел буе) федераль университеты” федераль дәүләт автоном югары һөнәри белем мәгариф учреждениесендә (алга таба - Университет) белем бирүне үстерүгә дәүләт ярдәме буенча Татарстан Республикасы дәүләт хакимияте органнары вәкаләтләре;
   240. 2) Университетта белем бирүне үстерүгә дәүләт ярдәме чараларын гамәлгә ашырганда Татарстан Республикасы дәүләт хакимияте органнарының һәм Университетның үзара эшчәнлегенең төп юнәлешләре.
   241. 2 статья. Университетта белем бирүне үстерүгә дәүләт ярдәме күрсәтүнең хокукый нигезе
   242. Университетта белем бирүие үстерүгә дәүләт ярдәме күрсәтүнең хокукый нигезен Россия Федерациясе Конституциясе, "Россия Федерациясендә мәгариф турында" 2012 елның 29 декабрендәге 273-03 номерлы Федераль закон, "Төньяк-Конбатыш, Идел буе, Урал һәм Ерак Көнчыгыш федераль округларында федераль университетлар төзү турында" Россия Федерациясе Президентының 2009 елның 21 октябрендәге 1172 номерлы Указы, Россия Федерациясенең бүтән норматив хокукый актлары, Татарстан Республикасы Конституциясе, "Мәгариф турында" 2013 елның 22 июлендәге 68-ТРЗ номерлы Татарстан Республикасы Законы, Россия Федерациясе Хөкүмәтенең 2010 елның 13 сентябрендәге 1543-р номерлы күрсәтмәсе белән хупланган 2010 - 2019 елларга "Казан (Идел буе) федераль университеты" федераль дәүләт автоном югары һөнәри белем мәгариф учреждениесен үстерү программасы, әлеге Закон, Татарстан Республикасының бүтән норматив хокукый актлары тәшкил итә.
   243. 3 статья. Университетта белем бирүне үстерүгә дәүләт ярдәме буенча Татарстан Республикасы дәүләт хакимияте органнары әәкаләтләре
   244. 1. Татарстан Республикасы дәүләт хакимияте органнары Университетта белем бирүне үстерүгә дәүләт ярдәмен, Татарстан Республикасының социаль-икътисадый, экологик, демографик, этномәдәни һәм башка региональ үзенчәлекләрен исәпкә алып, Университетта белем бирүне үстерүгә ярдәм итүгә юнәлдерелгән Татарстан Республикасы дәүләт программаларын законнарда билгеләнгән тәртиптә эшләү һәм тормышка ашыру юлы белән Россия Федерациясе законнары һәм Татарстан Республикасы законнары нигезендә гамәлгә ашыра.
   245. 2. Университетта белем бирүне үстерүгә дәүләт ярдәме буенча Татарстан Республикасы Дәүләт Советы вәкаләтләренә түбәндәгеләр керә:
   246. 1) Университетта белем бирүне үстерүгә дәүләт ярдәме күрсәтүгә юнәлдерелгән Татарстан Республикасы законнары кабул итү, аларның үтәлешен Татарстан Республикасы Конституциясендә һәм Татарстан Республикасы законнарында билгеләнгән чикләрдә һәм рәвешләрдә тикшереп тору;
   247. 2) Университетта белем бирүне үстерүгә ярдәм итүгә юнәлдерелгән Татарстан Республикасы дәүләт профаммасын гамәлгә ашыру чыгымнарын Татарстан Республикасы бюджеты составында раслау;
   248. 3) Россия Федерациясе законнарында һәм Татарстан Республикасы законнарында каралган бүтән вәкаләтләрне гамәлгә ашыру.
   249. 3. Университетта белем бирүне үстерүгә дәүләт ярдәме буенча Татарстан Республикасы Министрлар Кабинеты вәкаләтләренә түбәндәгеләр керә:
   250. 1) Университетта белем бирүне үстерүгә ярдәм итүгә юнәлдерелгән Татарстан Республикасы дәүләт программасын эшләү һәм гамәлгә ашыру;
   251. 2) Татарстан Республикасы милкендәге мөлкәтне Россия Федерациясе законнарында билгеләнгән тәртиптә Университетка түләүсез куллануга тапшыру турында карарлар кабул итү;
   252. 3) Россия Федерациясе законнарында һәм Татарстан Республикасы законнарында каралган бүтән вәкаләтләрне гамәлгә ашыру.
   253. 4. Университетта белем бирүне үстерүгә дәүләт ярдәме буенча Татарстан Республикасы башкарма хакимиятенең мәгариф өлкәсендә вәкаләтле органы вәкаләтләренә түбәндәгеләр керә:
   254. 1) Университетта белем бирүне үстерүгә ярдәм итүгә юнәлдерелгән Татарстан Республикасы дәүләт программасын үз компетенциясе чикләрендә эшләүдә һәм гамәлгә ашыруда катнашу;
   255. 2) Россия Федерациясе законнарында һәм Татарстан Республикасы законнарында каралган бүтән вәкаләтләрне гамәлгә ашыру.
   256. 5. Татарстан Республикасы башкарма хакимиятенең бүтән органнары Университетта белем бирүне үстерүгә дәүләт ярдәме буенча вәкаләтләрен Россия Федерациясе законнары һәм Татарстан Республикасы законнары нигезендә үз компетенцияләре чикләрендә гамәлгә ашыра.
   257. 4 статья. Уннверситетта белем бирүне үстерүгә ярдәм итүгә юнәлдерелгән Татарстан Республикасы дәүләт программасы
   258. Татарстан Республикасы дәүләт программасы Россия Федерациясе Хөкүмәте раслаган программалар һәм Россия Федерациясенең башка хокукый актлары кысаларында Университетны үстерүнең төп юнәлешләре нигезендә Университетта белем бирүне үстерүгә дәүләт ярдәме чараларын билгели.
   259. 5 статья. Унинерситетта белем бирүне үстерүгә дәүләт ярдәме чараларын гамәлгә ашырганда Татарстан Республикасы дәүләт хакимияте органнарының һәм Университетның үзара эшчәнлегенең төп юнәлешләре
   260. Университетта белем бирүне үстерүгә дәүләт ярдәме чараларын гамәлгә ашырганда Татарстан Республикасы дәүләт хакимияте органнарының һәм Университетның үзара эшчәнлеге түбәндәге төп юнәлешләр буенча гамәлгә ашырыла:
   261. 1) белем бирү процессын белем бирүнең яңа төрләрен, программаларын һәм стандартларын эшләү, белем бирүнең яңа технологияләрен һәм уку-укытуга ярдәм итү системаларын кертү юлы белән модернизацияләү;
   262. 2) фәнни-тикшеренү процессын модернизацияләү;
   263. 3) Университетның кадрлар потенциалын үстерү, шул исәптән фәнни-педагогик хезмәткәрләрнең һонәри үсешенә ярдәм итү һәм аны стимуллаштыру, кадрларны яңарту, Россия һәм чит илләр укытучыларын, тикшеренүчеләрен һәм практикларын җәлеп итү;
   264. 4) Университет инфраструктурасын модернизацияләү;
   265. 5) Университетны глобаль фәнни-мәгариф һәм инновация челтәрләренә тоташтыру һәм төбәк дәрәҗәсендә аларның формалашуына ярдәм итү;
   266. 6) Татарстан Республикасы дәүләт хакимияте органнары вәкаләтләре кысаларында башка юнәлешләр.
   267. 6 статья. Университегга белем бирүне үстерүгә дәүләт ярдомсн финанс белән тээмин итү
   268. 1. Университетта белем бирүне үстерүгә дәүләт ярдәме Татарстан Республикасы бюджеты акчалары исәбеннән гамәлгә ашырыла.
   269. 2. Университетта белем бирүне үстерүгә ярдәм итүгә юнәлдерелгән Татарстан Республикасы дәүләт программасын гамәлгә ашыру өчен бүлеп бирелә торган Татарстан Республикасы бюджеты акчалары күләме Россия Федерациясе законнары һәм Татарстан Республикасы законнары нигезендә билгеләнә.
   270. 7 статья. Әлеге Законның үз көченә керүе
   271. Әлеге Закон рәсми басылып чыккан көненнән үз көченә керә.
   272. Татарстан Республикасы Президенты
   273. Казан, Кремль
   274. 2014 елның 9 июне № 48-ТРЗ
